#### jQueryบทที่ 1 jQuery คืออะไร

     jQuery คือ JavaScript Library ซึ่งถูกออกแบบมาเพื่อให้การเขียน JavaScript นั้นง่ายขึ้น เนื่องจากการใช้ JavaScript เพื่อประยุกต์กับงานเว็บ (Client-side JavaScript) นั้นสิที่ยุ่งยาก อาทิเช่น ความไม่เข้ากันของเว็บเบราว์เซอร์แต่ละค่าย, DOM ,API เป็นต้น jQuery จึงถือกำเนิดมาโดยเตรียมฟังก์ชันและออบเจกต์ต่างๆที่จำเป็นไว้ให้ในรูปของ Library ดังนั้นโค้ดที่เราเคยต้องเขียนด้วย JavaScript หลายๆบรรทัดก็อาจเขียนได้สั้นลงเหลือเพียงแค่บรรทัดเดียวเท่านั้น
   jQuery ประกอบด้วยฟีเจอร์ต่างๆ ดังนี้
    -HTML/DOM manipulation
    -CSS manipulation
    -HTML event methods
    -Effects and animations
    -AJAX
    -Utilities
    ก่อนที่จะเริ่มต้นเรียน jQuery นั้นผู้เรียนจำเป็นต้องมีความรู้เรื่อง ,HTML5 , CSS3 , JavaScript เพื่อให้สามารถทำเข้าใจเกี่ยวกับ jQuery ได้ง่ายขึ้น โดยเราต้องดาวน์โหลดและติดตั้งมันเสียก่อน โดยเราสามารถดาวน์โหลดได้ที่ http://www.jquery.com
    ในเว็บไซต์จะมีให้ดาวน์โหลดสองรูปแบบย่อยด้วยกันคือ แบบ Production และแบบ Development ซึ่งแบบ Development เหมาะสำหรับการเอาซอร์สโค้ดมาดัดแปลงแก้ไขหรือศึกษาทำความเข้าใจ ในขณะที่แบบ Production เหมาะกับการนำไปใช้งานจริง เพราะได้ตัดช่องว่างและปรับเปลี่ยนตัวแปรภายในให้สั้นลง เพื่อลดขนาดของไฟล์ลง ก็ให้เลือกเอาตามความต้องการใช้งาน (หากคลิกดาวน์โหลดแล้วมันเปิดขึ้นมาเป็นข้อความก็อย่าได้ตกใจไป เพราะมันคือไฟล์ .js เหมือน JavaScript ทั่วไป และเบราว์เซอร์ของคุณอาจมองว่ามันเป็น Text ชนิดหนึ่ง ก็ให้เซฟเว็บเพจนั้นซะ)
   เมื่อเราได้ไฟล์ jquery-x.y.z.js หรือ jquery-x.y.z.min.js แล้ว ลำดับถัดไปก็คือการอ้างอิงใช้มันในไฟล์ HTML ซึ่งก็จะเหมือนกับการอ้างอิงใช้งานไฟล์ JavaScript ทั่วไป  ซึ่งวิธีการนำมาใช้งานจะกล่าวในบทต่อไป

